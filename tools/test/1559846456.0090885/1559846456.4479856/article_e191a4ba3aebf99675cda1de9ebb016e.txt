## 渔歌子·西塞山前白鹭飞朝代：唐代作者：张志和西塞山前白鹭飞，桃花流水鳜鱼肥。
 青箬笠，绿蓑衣，斜风细雨不须归。
## 白鹭朝代：唐代作者：白居易人生四十未全衰，我为愁多白发垂。
 何故水边双白鹭，无愁头上亦垂丝。
## 白鹭朝代：唐代作者：李嘉祐江南渌水多，顾影逗轻波。
落日秦云里，山高奈若何。
## 白鹭鸶朝代：唐代作者：卢仝刻成片玉白鹭鸶，欲捉纤鳞心自急。
 翘足沙头不得时，傍人不知谓闲立。
## 白鹭鹚朝代：唐代作者：李白白鹭下秋水，孤飞如坠霜。
心闲且未去，独立沙洲傍。
## 绝句朝代：唐代作者：杜甫两个黄鹂鸣翠柳，一行白鹭上青天。
 窗含西岭千秋雪，门泊东吴万里船。
## 湖上朝代：宋代作者：徐元杰花开红树乱莺啼，草长平湖白鹭飞。
 风日晴和人意好，夕阳箫鼓几船归。
## 采桑子·何人解赏西湖好朝代：宋代作者：欧阳修何人解赏西湖好，佳景无时。
飞盖相追。
贪向花间醉玉卮。
 谁知闲凭阑干处，芳草斜晖。
水远烟微。
一点沧洲白鹭飞。
## 出郊朝代：明代作者：杨慎高田如楼梯，平田如棋局。
 白鹭忽飞来，点破秧针绿。

