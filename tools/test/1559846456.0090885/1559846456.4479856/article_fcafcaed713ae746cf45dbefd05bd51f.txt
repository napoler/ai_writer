** 白鹭儿 **唐代：刘禹锡白鹭儿，最高格。
 毛衣新成雪不敌，众禽喧呼独凝寂。
 孤眠芊芊草，久立潺潺石。
 前山正无云，飞去入遥碧。
**绝句**唐代 ：杜甫两个黄鹂鸣翠柳，一行白鹭上青天。
 窗含西岭千秋雪，门泊东吴万里船。
**登金陵凤凰台**唐代 ：李白凤凰台上凤凰游，凤去台空江自流。
 吴宫花草埋幽径，晋代衣冠成古丘。
 三山半落青天外，二水中分白鹭洲。
(二水 一作：一水) 总为浮云能蔽日，长安不见使人愁。
**秋浦歌十七首**唐代 ：李白秋浦长似秋，萧条使人愁。
 客愁不可度，行上东大楼。
 正西望长安，下见江水流。
 寄言向江水，汝意忆侬不。
 遥传一掬泪，为我达扬州。
秋浦猿夜愁，黄山堪白头。
 清溪非陇水，翻作断肠流。
 欲去不得去，薄游成久游。
 何年是归日，雨泪下孤舟。
秋浦锦驼鸟，人间天上稀。
 山鸡羞渌水，不敢照毛衣。
两鬓入秋浦，一朝飒已衰。
 猿声催白发，长短尽成丝。
秋浦多白猿，超腾若飞雪。
 牵引条上儿，饮弄水中月。
愁作秋浦客，强看秋浦花。
 山川如剡县，风日似长沙。
醉上山公马，寒歌宁戚牛。
 空吟白石烂，泪满黑貂裘。
秋浦千重岭，水车岭最奇。
 天倾欲堕石，水拂寄生枝。
江祖一片石，青天扫画屏。
 题诗留万古，绿字锦苔生。
千千石楠树，万万女贞林。
 山山白鹭满，涧涧白猿吟。
 君莫向秋浦，猿声碎客心。
逻人横鸟道，江祖出鱼梁。
 水急客舟疾，山花拂面香。
水如一匹练，此地即平天。
 耐可乘明月，看花上酒船。
渌水净素月，月明白鹭飞。
 郎听采菱女，一道夜歌归。
炉火照天地，红星乱紫烟。
 赧郎明月夜，歌曲动寒川。
白发三千丈，缘愁似个长。
 不知明镜里，何处得秋霜。
秋浦田舍翁，采鱼水中宿。
 妻子张白鹇，结罝映深竹。
桃波一步地，了了语声闻。
 黯与山僧别，低头礼白云。
**湖上**宋代 ：徐元杰花开红树乱莺啼，草长平湖白鹭飞。
 风日晴和人意好，夕阳箫鼓几船归。
**绝句四首**唐代 ：杜甫堂西长笋别开门，堑北行椒却背村。
 梅熟许同朱老吃，松高拟对阮生论。
欲作鱼梁云复湍，因惊四月雨声寒。
 青溪先有蛟龙窟，竹石如山不敢安。
两个黄鹂鸣翠柳，一行白鹭上青天。
 窗含西岭千秋雪，门泊东吴万里船。
药条药甲润青青，色过棕亭入草亭。
 苗满空山惭取誉，根居隙地怯成形。
**出郊**明代 ：杨慎高田如楼梯，平田如棋局。
 白鹭忽飞来，点破秧针绿。
扫描下载古诗文网客户端扫描关注诗词秀公众号

