1.《白鹭》白居易人生四十未全衰，我为愁多白发垂。
何故水边双白鹭，无愁头上亦垂丝？
2.《宿白鹭洲寄杨江宁》李白朝别朱雀门，暮栖白鹭洲。
波光摇海月，星影入城楼。
望美金陵宰，如思琼树忧。
徒令魂入梦，翻觉夜成秋。
绿水解人意，为余西北流。
因声玉琴里，荡漾寄君愁。
3.《赋得白鹭鸶送宋少府入三峡》李白白鹭拳一足，月明秋水寒。
人惊远飞去，直向使君滩。
4.《白鹭鸶》李白白鹭下秋水，孤飞如坠霜。
心闲且未去，独立沙洲傍。
5.《杂咏八首上礼部李侍郎·白鹭》刘长卿亭亭常独立，川上时延颈。
秋水寒白毛，夕阳吊孤影。
幽姿闲自媚，逸翮思一骋。
如有长风吹，青云在俄顷。
6.《白鹭》李嘉佑江南渌水多，顾影逗轻波。
落日秦云里，山高奈若何。
7.《白鹭汀》顾况靃靡汀草碧，淋森鹭毛白。
夜起沙月中，思量捕鱼策。
8.《白鹭咏》李端迥起来应近，高飞去自遥。
映林同落雪，拂水状翻潮。
犹有幽人兴，相逢到碧霄。
9.《白鹭儿》刘禹锡白鹭儿，最高格。
毛衣新成雪不敌，众禽喧呼独凝寂。
孤眠芊芊草，久立潺潺石。
前山正无云，飞去入遥碧。
10.《白鹭鸶》卢仝刻成片玉白鹭鸶，欲捉纤鳞心自急。
翘足沙头不得时，傍人不知谓闲立。
11.《思平泉树石杂咏一十首·白鹭鹚》 李德裕余心怜白鹭，潭上日相依。
拂石疑星落，凌风似雪飞。
碧沙常独立，清景自忘归。
所乐惟烟水，徘徊恋钓矶。
12.《崔卿双白鹭》顾非熊朝客高清爱水禽，绿波双鹭在园林。
立当风里丝摇急，步绕池边字印深。
刷羽竞生堪画势，依泉各有取鱼心。
我乡多傍门前见，坐觉烟波思不禁。
13.《咏双白鹭》雍陶 格律：七律双鹭应怜水满池，风飘不动顶丝垂。
立当青草人先见，行榜白莲鱼未知。
一足独拳寒雨里，数声相叫早秋时。
林塘得尔须增价，况与诗家物色宜。
14.《崔卿池上双白鹭》年代：唐 作者：贾岛 格律：七律鹭雏相逐出深笼，顶各有丝茎数同。
洒石多霜移足冷，隔城远树挂巢空。
其如尽在滩声外，何似双飞浦色中。
见此池潭卿自凿，清泠太液底潜通。
15.《白鹭》年代：唐 作者：陆龟蒙 格律：七绝雪然飞下立苍苔，应伴江鸥拒我来。
见欲扁舟摇荡去，倩君先作水云媒。
16.《又题白鹭洲江鸥送陈君》年代：唐 作者：徐铉 格律：七排白鹭洲边江路斜，轻鸥接翼满平沙。
吾徒来送远行客，停舟为尔长叹息。
酒旗渔艇两无猜，月影芦花镇相得。
离筵一曲怨复清，满座销魂鸟不惊。
人生不及水禽乐，安用虚名上麟阁。
同心携手今如此，金鼎丹砂何寂寞。
天涯后会眇难期，从此又应添白髭。
愿君不忘分飞处，长保翩翩洁白姿。
17.《己未耿天骘著作自乌江来予逆沈氏妹于白鹭洲》年代：北宋 作者：王安石 格律：朔风积夜雪，明发洲渚净。
开间望锺山，松石皓相映。
故人过我宿，未尽跻攀兴。
而我方渺然，长沙一归艇。
款段庶可策，柴荆当未暝。
与子出东冈，墙西扫新径。
18.《渔歌子》 张志和西塞山前白鹭飞，桃花流水鳜鱼肥。
青箬笠，绿蓑衣，斜风细雨不须归。
19.《绝句》 杜甫两只黄鹂鸣翠柳,一行白鹭上青天。
窗含西岭千秋雪，门泊东吴万里船。

